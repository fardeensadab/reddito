{
  "url": "https://www.reddit.com/r/bangladesh/comments/1gdzfv1/%E0%A6%B6%E0%A6%96_%E0%A6%B9%E0%A6%B8%E0%A6%A8%E0%A6%B0_%E0%A6%B8%E0%A6%B9%E0%A6%AF%E0%A6%97%E0%A6%B0_%E0%A6%B8%E0%A6%B0%E0%A7%9F%E0%A6%9B%E0%A6%A8_%E0%A7%A7%E0%A7%AD_%E0%A6%AC%E0%A6%B2%E0%A7%9F%E0%A6%A8_%E0%A6%A1%E0%A6%B2%E0%A6%B0_%E0%A6%8F%E0%A6%B8_%E0%A6%86%E0%A6%B2%E0%A6%AE_%E0%A6%8F%E0%A6%95%E0%A6%87_%E0%A7%A7%E0%A7%A6/",
  "hash": "835b58a113092832c744bc0bee9168bf",
  "scraped_at": "2025-12-08T16:02:02.128188",
  "title": "শেখ হাসিনার সহযোগীরা সরিয়েছেন ১৭ বিলিয়ন ডলার, এস আলম একাই ১০ বিলিয়ন: গভর্নর",
  "description": "ক্ষমতা হারানো সাবেক প্রধানমন্ত্রী শেখ হাসিনার ঘনিষ্ঠ ব্যবসায়ীরা তাঁর শাসনামলে দেশটির একটি গোয়েন্দা সংস্থার কিছু সদস্যের সঙ্গে যোগসাজশ করে ব্যাংক খাত থেকে ১৭ বিলিয়ন বা ১ হাজার ৭০০ কোটি ডলারের সমপরিমাণ অর্থ সরিয়েছেন বলে অভিযোগ করেছেন বাংলাদেশ ব্যাংকর গভর্নর আহসান এইচ মনসুর।\nপ্রভাবশালী ব্রিটিশ গণমাধ্যম ফাইন্যান্সিয়াল টাইমসকে দেওয়া এক সাক্ষাৎকারে আহসান মনসুর বলেন, প্রতিরক্ষা গোয়েন্দা দপ্তরের সাবেক কিছু কর্মকর্তা শীর্ষস্থানীয় ব্যাংক দখল করতে সহায়তা করেছেন। তিনি জানান, এসব ব্যাংক দখল করে আনুমানিক ২ লাখ কোটি টাকা (১ হাজার ৬৭০ কোটি ডলার) বাংলাদেশ থেকে পাচার করা হয়েছে। এ ক্ষেত্রে নতুন শেয়ারধারীদের ঋণ দেওয়া ও আমদানির অতিরিক্ত খরচ দেখানোর মতো পদ্ধতি ব্যবহার করা হয়েছে।\nকেন্দ্রীয় ব্যাংকের গভর্নর বলেন, ‘যেকোনো বৈশ্বিক মানদণ্ডে এটি সবচেয়ে বড়, সবচেয়ে ব্যাপক ব্যাংক ডাকাতি। এই মাত্রায় (ব্যাংক ডাকাতি) অন্য কোথাও হয়নি। এটি ছিল রাষ্ট্রীয় মদদপুষ্ট এবং গোয়েন্দা সংস্থার সঙ্গে জড়িতরা (ব্যাংকের সাবেক প্রধান নির্বাহীদের) মাথায় বন্দুক না ঠেকালে এটা হতে পারত না।’\nআহসান এইচ মনসুর বলেন, ডিজিএফআইয়ের সহায়তায় কয়েকটি ব্যাংক দখল করার পর ব্যবসায়ী গোষ্ঠী এস আলমের প্রতিষ্ঠাতা ও চেয়ারম্যান মোহাম্মদ সাইফুল আলম ও তাঁর সহযোগীরা ‘অন্তত’ ১০ বিলিয়ন বা ১ হাজার কোটি ডলার ব্যাংকব্যবস্থা থেকে ‘বের করে নিয়েছেন’। তাঁর মতে, ‘তাঁরা প্রতিদিনই নিজেদের জন্য ঋণ অনুমোদন করেছেন।’\nসাইফুল আলমের পক্ষে আইনি প্রতিষ্ঠান কুইন এমানুয়েল আরকুহার্ট অ্যান্ড সুলিভান একটি বিবৃতি দিয়েছে। তাতে এস আলম গ্রুপ জানিয়েছে, গভর্নরের অভিযোগের ‘কোনো সত্যতা নেই’। এতে বলা হয়, ‘এস আলম গ্রুপ ও বাংলাদেশের আরও কিছু শীর্ষস্থানীয় ব্যবসায়ী প্রতিষ্ঠানের বিরুদ্ধে অন্তর্বর্তী সরকারের সমন্বিত প্রচারণা এমনকি যথাযথ প্রক্রিয়া অনুসরণ করার মৌলিক নীতির প্রতি সম্মান দেখাতে ব্যর্থ হয়েছে।’",
  "votes": "30",
  "comments": [
    {
      "text": "অর্থনীতি পুনরুদ্ধার নিয়ে চিন্তা করা অনেক কঠিন কাজ। এরচেয়ে ইউসুফ সরকারকে ১০টা গালি, ইসলাম পন্থীদের ২০ টা গালি আর এমন স্বাধীনতাই কি চেয়েছিলাম বলে আগে বাড়ো।",
      "votes": "21",
      "replies": [
        {
          "text": "The people who are saying those things are probably the beneficiaries of the looted/laundered money.",
          "votes": "16",
          "replies": []
        }
      ]
    },
    {
      "text": "Mother of Corruption. Mommy of S. Alam",
      "votes": "2",
      "replies": []
    },
    {
      "text": "BALর তেলাপোকারা যারা ১৭ বিলিয়ন ডলার (প্রায় ২ লক্ষ কোটি টাকা) শুনে আনন্দিত যে হিসেবটা অল্পের উপর দিয়ে গেছে, এটা শুধু ব্যাংকের টাকা মেরে ব্যাংকিং চ্যানেল দিয়ে বের করে নেয়ার হিসেব! এছাড়াও প্রকল্প দূর্নীতির হিসেব তো এখনো আসে নাই! ৯৬তে এসেও এরা ব্যাংক দখল, লুটপাট, শেয়ার বাজার কেলেঙ্কারি আর রিজার্ভ তলানিতে নিয়ে গেছিল! এসব ধামাচাপা দেয়ার জন্য BAL কুলাঙ্গার ও মিডিয়া গুলা সারাক্ষণ তালিবান-জুজু নিয়া পড়ে থাকে!",
      "votes": "3",
      "replies": []
    },
    {
      "text": "",
      "votes": "-23",
      "replies": [
        {
          "text": "একটা হচ্ছে আওয়ামী ঋণ, আরেকটা হচ্ছে পাচার করা টাকা। মনে করিয়ে দেওয়ার জন্য ধন্যবাদ।",
          "votes": "17",
          "replies": [
            {
              "text": "",
              "votes": "-20",
              "replies": []
            }
          ]
        }
      ]
    }
  ],
  "id": 240
}