{
  "url": "https://www.reddit.com/r/bangladesh/comments/1i12tcz/%E0%A6%A6%E0%A6%B6_%E0%A6%A4%E0%A6%A8_%E0%A6%AC%E0%A6%9B%E0%A6%B0_%E0%A6%A7%E0%A6%B0_%E0%A6%AE%E0%A6%A8%E0%A6%B7%E0%A6%B0_%E0%A6%AA%E0%A6%B0%E0%A6%95%E0%A6%A4_%E0%A6%86%E0%A7%9F_%E0%A6%95%E0%A6%AE%E0%A6%9B/",
  "hash": "52b6994206b065a20ffd031296226fb0",
  "scraped_at": "2025-12-08T15:47:39.608999",
  "title": "দেশে তিন বছর ধরে মানুষের প্রকৃত আয় কমছে",
  "description": "টানা তিন বছর ধরে দেশের মানুষের প্রকৃত আয় কমছে। তার বিপরীতে নিত্যপ্রয়োজনীয় জিনিসপত্রের দাম বেড়েছে। ফলে এক বছরের বেশি সময় ধরে উচ্চ মূল্যস্ফীতির চাপে দেশের মানুষ। কিন্তু মানুষের আয় সেভাবে বাড়েনি।\nবাংলাদেশ পরিসংখ্যান ব্যুরোর (বিবিএস) তথ্য অনুযায়ী, ২০২২ সালের জানুয়ারির পর থেকে ২০২৪ সালের ডিসেম্বর পর্যন্ত কোনো মাসেই মূল্যস্ফীতির সঙ্গে তাল মেলাতে পারেনি মজুরি বৃদ্ধির হার। প্রতি মাসে গড়ে যত মজুরি বেড়েছে, মূল্যস্ফীতি ছিল তার চেয়ে বেশি। ফলে সাধারণ ও সীমিত আয়ের মানুষের বাজার থেকে নিত্যপণ্য ও সেবা কেনার সামর্থ্য কমেছে।\nমূল্যস্ফীতি একধরনের করের মতো। ধরুন, আপনার প্রতি মাসে আয়ের পুরোটাই সংসার চালাতে খরচ হয়ে যায়। কিন্তু হঠাৎ জিনিসপত্রের দাম বাড়লে এবং সেই অনুযায়ী আয় না বাড়লে আপনাকে ধারদেনা করে সংসার চালাতে হবে কিংবা খাবার, কাপড়চোপড়, যাতায়াতসহ বিভিন্ন খাতে খরচ কাটছাঁট করতে হবে।\nবিস্তারিত",
  "votes": "16",
  "comments": [
    {
      "text": "প্রকৃত আয় শুধু কমে নাই, বেশ ভালো পরিমাণে কমছে! এর পাশাপাশি ইনফ্লেশনের সাথে পরিসংখ্যান ব্যুরোর হিসেব (BALর সময়ে) তাল মেলাতে পারে নাই দেখে আয় কমার তথ্য আসছে! তারা এখন সঠিক ইনফ্লেশনের হিসেব দিচ্ছে, আর এটাই বলে দিচ্ছে যখন ইনফ্লেশন আরো বেশি ছিল তখন তারা কত কম দেখাইছে!!",
      "votes": "2",
      "replies": [
        {
          "text": "হুম BAL এর শেষ সময়ে ভুল এক্সপোর্ট বিষয়ক ডেটা দেয়ার অভিযোগ আসে প্রায় অফিসিয়ালি। এর আগেও ব্যবসায়ীরা অবাক হতো এদের এতো ভাল রিপোর্ট দেখে।",
          "votes": "1",
          "replies": []
        }
      ]
    },
    {
      "text": "লেইট স্টেইজ ক্যাপিটালিজম!",
      "votes": "2",
      "replies": []
    }
  ],
  "id": 188
}