{
  "url": "https://www.reddit.com/r/bangladesh/comments/1i4xaap/%E0%A6%AC%E0%A6%B2%E0%A6%A6%E0%A6%B6_%E0%A6%AC%E0%A6%AF%E0%A6%95%E0%A6%B0_%E0%A6%B8%E0%A6%AC%E0%A6%95_%E0%A6%A1%E0%A6%AA%E0%A6%9F_%E0%A6%97%E0%A6%AD%E0%A6%B0%E0%A6%A8%E0%A6%B0_%E0%A6%B8%E0%A6%A4%E0%A6%B6_%E0%A6%95%E0%A6%AE%E0%A6%B0_%E0%A6%8F%E0%A6%B8_%E0%A6%95_%E0%A6%B8%E0%A6%B0_%E0%A6%9A%E0%A6%A7%E0%A6%B0%E0%A6%B0_%E0%A6%AC%E0%A6%B8%E0%A7%9F/",
  "hash": "db75018276e9285d286a9a23d9ba4503",
  "scraped_at": "2025-12-10T02:29:25.525353",
  "title": "বাংলাদেশ ব্যাংকের সাবেক ডেপুটি গভর্নর সিতাংশু কুমার (এস কে) সুর চৌধুরীর বাসায় অভিযান, ১৬ লাখ টাকা এবং ৪ কোটি টাকার সঞ্চয়পত্র ও বিমার কাগজ উদ্ধার",
  "description": "দুর্নীতির মামলায় গ্রেপ্তার হওয়া বাংলাদেশ ব্যাংকের সাবেক ডেপুটি গভর্নর সিতাংশু কুমার (এস কে) সুর চৌধুরীর বাসায় অভিযান চালিয়েছে দুর্নীতি দমন কমিশন (দুদক)। আজ রোববার ধানমন্ডিতে তাঁর বাসায় অভিযানে ১৬ লাখ ২৫ হাজার টাকা উদ্ধার করেছে দুদক টিম। এ সময় সঞ্চয়পত্র ও বিমার প্রায় চার কোটি টাকার কাগজপত্র উদ্ধার করা হয়।\nদুদকের পরিচালক মো. সাইমুজ্জামানের নেতৃত্বে এ অভিযান পরিচালিত হয়। সাইমুজ্জামান প্রথম আলোকে বলেন, তাঁর তিনটি ফ্ল্যাটের সন্ধান পাওয়া গেছে। তিনি যেখানে বসবাস করতেন, সেখানে অভিযান চালানো হয়েছে। নগদ টাকা, সঞ্চয়পত্র ও বিমার কাগজপত্র এবং বিপুলসংখ্যক ব্যাংক হিসাবের চেক পাওয়া গেছে।\nবিস্তারিতঃ প্রথম আলো",
  "votes": "90711",
  "comments": [
    {
      "text": "আলোচিত পি কে হালদারের আর্থিক কেলেঙ্কারিতে নাম আসায় ২০২২ সালে এস কে সুর চৌধুরীর বিরুদ্ধে অনুসন্ধান শুরু করে দুদক। ওই বছরের মার্চে তাঁকে দুদকে তলব করা হয়। এস কে সুর চৌধুরী ২০১৮ সালের জানুয়ারিতে ডেপুটি গভর্নরের পদ থেকে অবসরে যান।",
      "votes": null,
      "replies": []
    }
  ],
  "id": 98
}